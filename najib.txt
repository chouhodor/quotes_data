Satu ketika dahulu.
Salah satu isu yang menjadi "acara tahunan" ialah pemberian biasiswa kepada pelajar cemerlang SPM.
Masalah legasi dengan tuduhan kuota, dasar perkauman, kabel kuat, orang dalam dan sebagainya.
Maka satu keputusan jelas dibuat di mana mulai tahun 2010/2011:
SEMUA pelajar cemerlang SPM dengan 9A+ akan menerima Program Bursary secara AUTOMATIK.
Dan ia dilaksanakan setiap tahun sehingga akhir pentadbiran.
Satu ketika dahulu, 1Malaysia.
Datang membantu.... tidak dihargai.
Kemudian berlalu pergi, dihantar jauh dari kami.
Link untuk kenangan:

Entahlah dia ni.
Dia yang kata DAP bukan parti Cina.
Dia yang tanya kenapa perlu takut parti DAP.
Kata DAP tak hancur Melayu.
Lalu, dia gelar orang Melayu sebagai bacul kerana takut DAP.
Hari ini, dia juga yang kata dia tak nak masuk DAP kerana ianya didominasi orang Cina
Kerana parti itu tak diterima oleh Rakyat, katanya.
Sebab itu, dia kata dia tak masuk DAP kerana dia mahu mempertahankan Melayu.
"Bercabang-cabang" jawapan dia.
Entah lah.
Saya rasa masalah utama mungkin bukan soal DAP itu parti Cina atau tidak.
Masalah utama ialah Kit Siang tak jemput secara rasmi PM7 masuk DAP untuk jadi Presiden.
Tak aci lah, Kit Siang ni.
Keluarkan jemputan rasmi serta merta untuk PM7 masuk DAP menjadi Presiden parti.
Kalau Kit Siang tak jemput, PM7 tak timbang nak masuk DAP.
Lalu, DAP sebagai parti dengan jumlah kerusi parlimen terbanyak boleh cadang PM7 sebagai calon PM9s.
Uncle, ada dengar tak?

Aik. Tak jumpa pulak hantu? 
DAP tuduh DAP ada pengundi hantu.
DAP siasat DAP.
DAP cakap tak ada hantu.
Sudah telefon geng BERSIH?
Depa pakar bab hantu juga.
Hari-hari saya kena, BN kena dulu.

Inilah dia DAP.
Ramai orang hidup susah. Hilang kerja.
Ada yang cuba mencari pendapatan jual makanan dan barangan.
Buka gerai.
Tidak boleh kah? 
Pada masa susah dan kritikal ini, PBT diminta bersimpati dan gunakan budi bicara.
Melayu tidak malas. Orang Malaysia tidak malas seperti dihina PH dahulu.
Rakyat hanya mahu pendapatan sara diri dan keluarga.
Ini tak boleh itu tak boleh.
Kamu nak rakyat buat apa? Merayu melutut dengan DAP?
Jangan zalim lah DAP.

DAP perlu faham bahawa ini zaman lawan Covid. 
Banyak acara sukan dan program belia telah dibatal atau diperkecilkan.
Bukan di Malaysia sahaja. Malah di seluruh dunia.
Penonton di stadium kurang dan ramai atlet tak dapat berlatih pada masa PKP yang dilanjutkan berkali-kali.
Sebagai contoh, SUKMA dan Para Sukma tahun ini dan tahun 2021 dah batal. Tunda ke 2022.
"Minister: 2020 Sukma, Para Sukma cancelled, Johor to host game in 2022"
Le Tour de Langkawi 2021 pun batal.
Jika acara tak batal, ia akan diperkecilkan seperti Hari Sukan Negara, Hari Belia Negara dan lain-lain.
Nak hantar atlet ke luar negara pun tak boleh sebab sekatan ada di sini dan di sana.
Sebab itu, bajet untuk belia dan sukan tahun depan pun turun.
Ini logik. 
Kenapa DAP nak lawan logik pulak?
Saja nak hasut je DAP ni. Ingat orang muda tak mampu berfikir ke?
Kalau DAP masih mahu lawan kononnya untuk kebaikan Rakyat, lebih elok DAP tuntut KWSP10k dan lanjutan moratorium yang jauh lebih bermanfaat untuk kelangsungan hidup Rakyat dan ekonomi negara.

DAP boring dan jijik ke?
Wong berkata, jika DAP tidak boleh terima komen yang tidak menguntungkan dan harus melakukan serangan peribadi, “parti itu harus khuatir ke mana arah tujunya.”
“Saya muak dan bosan dengan cara politik seperti itu. Saya kecewa dengan arah tuju dan cara parti dikendalikan yang menyimpang daripada tujuan, objektif dan perjuangan ketika saya kali pertama menyertainya pada 2006,” katanya.

Kerajaan PH selamatkan LTAT, kata DAP dua hari lalu.
Anthony Loke bersama Mat Sabu selamatkan DAP, kata Loke.
Loke menggesa anggota dalam perkhidmatan dan veteran  kerajaan mana yang mengutamakan kepentingan mereka.

Buang masa betul si Guan Eng dengan DAP ni nak gaduh-gaduh dengan Speaker parlimen kenapa nama mereka tidak ada dalam Jawatankuasa untuk kaji parlimen hibrid.
YDP Agong dan Raja-Raja Melayu titah untuk parlimen sambung secepat mungkin.
YDP Agong dan Raja-Raja Melayu tak titah untuk korang pergi kaji nak buat parlimen hibrid ke tidak.
Dilantik dalam jawatankuasa kaji parlimen hibrid ada elaun ke apa?
Jika jutaan pekerja kilang yang belum divaksin terpaksa bekerja tiap-tiap hari dalam tempoh Lockdown ini, tiada sebab 220 ahli parlimen yang telah selesai divaksin takut untuk hadir parlimen melainkan korang percaya vaksin tak berkesan.
Pada hari terakhir parlimen bersidang pada 15 Disember lalu, jumlah kes baharu hari itu sudah sebanyak 1,772.
Masa itu saya tak tengok korang takut pun walaupun belum dicucuk setitik vaksin.

Tiba-tiba Kit Siang cuba cuci DAP dari segala tanggung jawab berhubung keputusan Gagalkrasi PH untuk raktifikasikan ICERD pada tahun 2018.
Dia kata ini semua salah Menteri PN (yang juga Menteri PH masa dulu) dan DAP langsung tak terlibat atau mengetahui apa-apa tentang usaha raktifikasi ICERD.
“DAP knew nothing..” kata Uncle. 
Sebab itu Kit Siang kata ianya tak patut untuk tuduh DAP sebagai anti-Islam, anti-Melayu atau anti-Raja-raja Melayu.
Eh.. Uncle Kit Siang dah lupa bahawa ianya DAP (termasuk dia sendiri) yang tak habis-habis perjuangkan ICERD dan tak henti-henti mempertahankan keputusan kerajaan PH untuk raktifikasi ICERD?
Selamba je Kit Siang nak tuding jari pada PN pulak!
Uncle Kit Siang mudah lupa tapi Internet dan Rakyat Malaysia tak lupa.
P.S. Bila mahu tunai janji anda untuk bersara?

Ironi bahawa pihak sebelah sana yang asyik buat propaganda untuk tuduh UMNO buat jajaran baharu dengan DAP sebenarnya adalah pihak yang berunding secara rahsia dengan DAP untuk bergabung dan meminta nyawa.
Namun reaksi dari penyokong DAP, parti-parti komponen kerajaan PN dan masyarakat umum terhadap tawaran PM8 hari itu telah gagalkan perancangan rahsia ini.

Memandangkan DAP masih tegas untuk sokong PM7 jadi calon PM tetapi PKR kini sudah tolak secara rasmi, DAP patut ambil PM7 masuk DAP untuk menjadi presiden parti nya. 
Dengan ini DAP boleh calonkan pemimpin parti sendiri jadi PM.

Selain Setiausaha Agung DAP Lim Guan Eng, pengerusi DAP merangkap Duta khas kepada negara China juga telah menulis prakata yang terkandung dalam komik propaganda yang diharamkan itu.
"Ditanya berkenaan prakata yang ditulis Pengerusi DAP Tan Kok Wai dan Setiausaha Agung Lim Guan Eng, Hew berkata beliau yakin kedua-duanya telah membaca komik itu."
"Mereka sepatutnya telah membacanya, tetapi biar polis menyiasat. Mereka hanya tulis prakata," katanya.
Ya, RAYKAT tetap percaya dengan pendirian parti DAP yang diulangi mereka berkali-kali bahawa DAP langsung tidak ada kaitan dengan komik propaganda dan pemimpin-pemimpin paling kanan DAP langsung tidak mengetahui apa yang terkandung dalam komik haram itu.

Saya kritik kerajaan PN bukan sebab DAP atau sebab isu Melayu-Islam.
Yang paling ramai dijangkit, orang Melayu-Islam.
Yang paling ramai terkorban secara sia-sia, orang Melayu-Islam.
Yang turut berkorban dan paling ramai menderita akibat dikurung berpanjangan, orang Melayu-Islam juga.
Yang membunuh diri akibat sangat tertekan walaupun dilarang agama juga termasuk orang Melayu-Islam.
Yang ajar bagaimana percepatkan proses perkuburan, individu Melayu-Islam.
Yang diajar percepatkan proses perkuburan, individu Melayu-Islam.
Yang merayu kepada pihak swasta untuk sumbangan kontena mayat, pegawai Melayu-Islam hospital kerajaan.
Kegagalan kerajaan serta kritikan saya tiada kena mengena dengan Melayu-Islam.
Bangsa Melayu tak gagal. Islam tak gagal.
Jangan kaitkan kegagalan kerajaan dengan Melayu atau Islam.
Pemimpin tertinggi kerajaan PN dan pengerusi MKN hari ini yang gagal.
Akibat kegagalan ini ribuan Rakyat hilang nyawa dengan sia-sia, penderitaan berpuluh juta Rakyat diheret berpanjangan dan kerosakan ekonomi bernilai ratusan bilion Ringgit menimpa negara.
Memang benar bahawa seluruh dunia dicabar pandemik.
Memang benar varian Delta sedang menganas beberapa negara dalam dunia.
Tapi kenapa pula kadar baharu dan kematian baharu Malaysia dah berbulan-bulan jauh mengatasi purata dunia dan Asia?
Kenapa kadar kita jauh lebih tinggi, malah merupakan antara paling tinggi dalam dunia biarpun kita satu-satunya sahaja negara dalam dunia yang melaksana Darurat untuk gantung parlimen dan perlembagaan dengan alasan melawan Covid?
Kenapa negara kita antara paling gagal kawal Covid dan Rakyat dikurung hampir 6 bulan pada tahun ini dan tetap menderita biarpun kerajaan telah belanja RM600 bilion dan melaksanakan PKP 2.0, PKP 3.0/3.1, Total Lockdown, PPN dan PKPD berturut?
Sebab kerajaan asyik membuat kesilapan bersambung kesilapan amat berat biarpun telah ditegur dan dirayu berulang kali jangan buat dan ianya terlalu jelas adalah kesilapan pada ketika keputusan dibuat.
Followers saya faham apa kesilapan-kesilapan yang saya maksudkan ini tapi nanti saya buat ringkasan serta timeline.

“(Dulu) DAP memanggil saya diktator, rasuah, menyeleweng kuasa dan macam-macam lagi.
Kenapa ini terjadi? Kerana semasa anda sedang bertarung, kamu akan memanggil lawan sebagai syaitan walaupun dia ini orang yang baik,” katanya.
Dr. Mahathir berkata, DAP sekarang amat berbeza dengan DAP yang melawannya pada satu ketika dulu."
https://malaysiagazette.com/.../dap-sudah-banyak-berubah.../
Sebenarnya, saya tak berapa faham apa mesej yang PM7 cuba sampaikan.
Adakah PM7 kata dulu DAP sangat jahat dan sering memfitnah dia dengan pelbagai tuduhan seperti diktator, rasuah, menyeleweng kuasa dan macam-macam lagi manakala dia sanggup menipu orang Melayu untuk memfitnah serta membenci DAP hanya kerana mereka bertarung masa itu?
Atau PM7 kata DAP sekarang sudah hilang prinsip dan tidak lagi memfitnah dia kerana DAP kini bergantung kepada PM7 untuk sedikit sokongan Melayu dengan memecah-belah undi Melayu manakala PM7 pula bergantung kepada DAP untuk kerusi-kerusi parlimen mereka?
Ataupun PM7 kata dia sanggup terus memfitnah saya dengan pelbagai tuduhan walaupun saya orang baik hanya kerana PM7 bertarung dengan saya sekarang?
Siapa boleh beri penjelasan?

Apabila ini menjadi berita utama portal PN MalaysiaNow dan ianya disiar secara live, kita tahu-tahu lah pihak siapa punya kerja untuk kenakan saya.
Saya berterima kasih pada NGO ini sebab mengambil berat pada saya tetapi saya tak pernah berhubung dengan mereka dan tidak diberitahu tentang petisyen mereka kepada Istana pagi tadi.
Saya ulang...
Saya mahu kes-kes saya melalui proses perbicaraan dan perundangan yang adil dan telus sebab ianya satu-satu cara sahaja untuk bersihkan nama saya sepenuhnya.
Saya tidak mahu kes saya digugurkan begitu sahaja dan saya tidak mahu apa-apa campurtangan politik.
Saya amat yakin saya tidak bersalah.
Sebab itu apa perlunya saya diampun sekiranya saya tak salah?
Berani kerana benar.

Ada hadiah istimewa tadi.
Terima kad dan Super Ring!
Tidak mengapa. Saya maafkan.
Setiap manusia sudah tentu ada salah silap dan kelemahan.
Hanya pada Allah terdapat kesempurnaan.
Sama-samalah kita perjuangkan yang terbaik.
Jom makan Super Ring!

Depa dah tak buat kenduri Super Ring?
Hari itu bukan main lagi.
Tengok apa berlaku.
Ni saja nak beritahu, saya dah masuk stok baru.

Antara penggambaran iklan TV yang pernah diREJECT syarikat Super Ring.
Alasan diberi sebab reject? 
Actor-actor kayu, skrip kurang menarik. 
Pelakon 1: Makan lah super ring
Pelakon 2: Nanti dia akan troll sama kita lagi 
Pelakon 1: Makan lah super ring

Semua ok ke? 
Tiap kali check mesti berdebar.
Korang pun sama ke?
Dalam fikiran terus teringat balik.
Semalam makan Super Ring dalam kereta.
Sehari dua lepas makan kambing dengan nasi.
Tapi Alhamdulillah ok tadi

"Hakim Muhammad Jamil Hussin berkata Jabatan Peguam Negara (AGC) gagal membuktikan RM114 juta itu ada kaitan dengan skandal penyelewengan dana 1MDB.
Beliau berkata pihak pendakwaan gagal membuktikan wang tunai yang dirampas adalah dana yang diperoleh dari kesalahan pecah amanah (CBT)."
Alhamdulillah. Kebenaran memperolehi kemenangan hari ini. 
Hakim putuskan dana tersebut tidak boleh disita kerajaan namun peguam saya percaya kerajaan akan fail permohonan kepada mahkamah dalam masa terdekat untuk halang secara sementara dana itu dipulangkan kepada kami. 
Seperti yang saya telah beberapa kali jelaskan sejak 3 tahun dahulu, wang tersebut sebenarnya dipindah dari peti besi PMO pada malam kita kalah PRU14 dan diletakkan sementara di condo sebelum disita pada hari kemudiannya.
Kerajaan PH tahu ianya dipindah dari PMO ke sana tapi mereka tetap sita sebab nak mainkan propaganda bahawa Najib korup dan curi ratusan juta cash dari 1MDB untuk simpan di rumah biarpun kondo tersebut bukan kediaman saya.
Wang tersebut adalah sumbangan politik bagi kita menghadapi PRU14 dan ianya diterima dari pelbagai pihak termasuk VVIP amat terkenal.
Dari dulu lagi, senarai penyumbang sudah diberi saya kepada pihak polis dan penyumbang juga telah mengaku kepada polis apabila dipanggil.
Mana mungkin BN tak ada cash tunai untuk berkempen dalam PRU14?
Semua parti juga ada. Perbezaan cuma dalam beza saiznya.
Kita tanding 222 parlimen dan 505 kawasan DUN. Jumlah 727.
RM114 juta bahagi 727 kawasan adalah sebanyak RM156k sahaja bagi setiap kawasan yang ditanding.
Selama 3 tahun, saya bertahan walaupun difitnah dan dimaki pihak sebelah sana berhubung kes ini. Akhirnya terbukti juga bahawa apa yang saya jelaskan berulang-kali secara konsisten sejak 3 tahun dahulu adalah kebenaran.
Kes dana yang disita sudah selesai. Bukan duit 1MDB atau hasil jenayah.
Kes barang kemas dan handbeg yang disita bersama wang tunai tersebut masih tunggu keputusan tapi sehingga kini, pendakwa raya juga gagal membuktikan ianya hasil dari 1MDB atau hasil jenayah.
Malah, pihak polis sendiri mengaku dalam affidavit sendiri bahawa kebanyakannya adalah hadiah peribadi yang dikumpul sejak puluhan tahun dahulu kepada ahli-ahli keluarga saya.
Kita tunggu keputusan.

Lebih sejuta orang telah lihat posting saya sejak semalam.
Lebih 122,000 netizens sudah kongsi artikel yang dedahkan dokumen untuk tuduh keluarga dia telah menerima lebih RM100 juta dari Jho Low termasuk wang dari 1MDB.
Sebagai bekas Gabenor BNM serta pengerusi PNB yang mngendali aset melebihi RM300 bilion sekarang, dia sanggup buat tak tahu dan tak lihat pula.

Cerita mahakamah hari ini.
Adakah anda mendapat kebenaran BNM apabila memindah berjuta-juta wang daripada 1MDB kepada pelbagai entiti?
Saya tidak pasti.
Adakah anda tahu bahawa adalah satu kesalahan jika anda tidak mendapat kebenaran BNM?
Saya tidak tahu tetapi kemungkinan, ya.
Adakah anda sedar bahawa anda telah melakukan pecah amanah (CBT) terhadap dana syarikat?
Ya dari segi teknikal.
Secara teknikalnya ia adalah CBT dan juga pengubahan wang haram.
Ya.

Betul cakap Zaid Ibrahim.
Najib muat naik akuan bersumpah atas nama tiga ahli keluarga Zeti yang mengatakan mereka telah dikenakan tindakan jenayah di Singapura berhubung dana (yang dipercayai melebihhi lebing RM100 juta) dari Jho Low tapi tiada seorang pun yang tuduh Najib muat naik akuan bersumpah palsu.
Zeti dan ahli keluarganya membisu. 
Firma guaman Shaharudin, Sham Sunder & Partners yang menandatangani  juga senyap.
Orang PH senyap.
Geng Otak juga senyap.
Agensi penguatkuasaan utama kerajaan pun langsung tak ada komen.
Akuan bersumpah yang disaksikan peguam sudah jadi dokumen remeh yang tiada kuasa perundangan ke?
Kenapa, ya?

Hampir 3 tahun setelah mereka serbu rumah saya, kerajaan masih tidak dapat tunjuk sebarang bukti bahawa barang-barang yang dirampas adalah hasil duit 1MDB atau hasil duit haram.
Seperti yang saya kata masa itu, inilah sebab kerajaan PH gunakan saman sivil (dan bukan tuduhan jenayah) untuk lucut hak barangan tersebut.

Akhirnya terbukti juga dalam Mahkamah bahawa usaha sama dengan Petrosaudi milik putera ke-7 Raja Abdullah adalah hasil dari persetujuan dari Raja Arab Saudi masa itu.
Kemudiannya, Putera ke-7 itu dilantik menjadi Gabenor wilayah Riyadh.
Bukan saya yang sengaja pilih PetroSaudi.
Adakah ianya logik bahawa Raja Abdullah bersubahat membuat kesalahan dengan saya?
Sebab itu apabila kita batalkan usaha sama pada tahun 2011, PetroSaudi berjanji memulangkan semua wang yang dilabur oleh 1MDB termasuk bayaran faedah.

"DAP suruh ambil nyawa PAS dan UMNO ketika kita sakit"
Itulah rancangan DAP yang didedahkan oleh Hew Kuan Yau semasa PRK Cameron Highlands awal tahun lepas - iaitu sebelum Muafakat Nasional dibentuk dan sebelum kita mula menang PRK berturut-turut.
Niat dan matlamat mereka adalah untuk "bunuh" kita semasa kita lemah ketika itu.

Ramai hidup susah. 
Tiada pendapatan. 
Tidak mampu beli makanan.
Apatah lagi bayar sewa, bayar bil, bayar loan.
Dalam tempoh yang susah ini, saya lihat polis turut membantu.
Selain menjaga keselamatan dan kuatkuasa SOP.
Polis juga menggunakan masa dan sumber yang ada untuk beri bantuan kepada masyarakat.
Syabas saya ucapkan.
Semoga diberkati saudara-saudari.

Jika kerajaan sanggup memerlukan jutaan Rakyat beratur di pejabat-pejabat KWSP seluruh negara untuk serah dokumen bukti bagi pengeluaran i-Sinar pada masa Covid menular maka tiada masalah bagi Rakyat beratur untuk mengundi di PRU.
Kan?
Boleh benarkan Rakyat rentas negeri sesuka hati untuk melancong dan suruh jutaan orang beratur panjang di KWSP untuk serah pelbagai dokumen bukti pada masa kes Covid sudah cecah 100k tapi PRK/PRU tak boleh pulak?
Sebab itu, hapuskan sahaja kriteria@syarat pengeluaran i-Sinar.
Apa cerita Makcik yang pendapatannya RM2,000 sebulan turun 20% dikatakan tidak terjejas dan tidak layak tetapi manager yang gajinya RM10,000 sebulan turun 30% dianggap terjejas pula dan boleh membuat pengeluaran tanpa syarat dan tanpa dokumen bukti?
Buat macam i-Lestari Daftar online dan siapa yang memohon diluluskan secara automatik.

Kor Ming, hello? Ni le warung.
Kita makan-makan breakfast di Kg Bukit Pulau.
Simple tapi sedap.
Saya berborak dengan penduduk sini tadi.
Ya, negara kita di ambang kritikal dan kegawatan ekonomi.
Ini bukan fake news. Ini bukan fitnah.
Turunlah ke akar umbi, masuklah ke kedai kopi dengar apa rakyat kata.
Kita rakyat hidup susah bawah PH.
Sudah tiba masanya kita selamatkan Malaysia daripada kemusnahan yang dibuat PH.

Busy sikit hari ini.
Sepanjang hari ada urusan kebajikan untuk penduduk kampung.
Ramai hidup susah akibat kehilangan kerja dan kekurangan dari segi pendapatan sejak Covid-19 melanda.
Saya cuba bantu apa yang boleh ikut kemampuan sebagai ahli Parlimen.
Sebentar tadi pula saya berada di Kedutaan Qatar.
Saya berbesar hati dapat bertemu dengan beberapa perwakilan asing dari kalangan Duta-Duta Besar dan Pesuruhjaya Tinggi di Malaysia.
Setinggi-tinggi penghargaan kepada Duta Besar Qatar ke Malaysia TYT Fahad Mohammed Kafoud yang menjadi tuan rumah malam ini.
Bersama tadi juga ialah TYT Thamer Abdalla Mohammad Adwan (Jordan), TYT Sheikh Al-Abbas Ibrahim Hamed Al Harthi (Oman), TYT George Bitar Ghanem (Lebanon), TYT Walid Abu Ali (Palestin), TYT Dr. Moheb Rahman Spinghar (Afghanistan), TYT Roland Galharague (Perancis) dan TYT Amna Baloch (Pakistan).
Banyak yang kami bincangkan dan berkongsi pendapat mengenai isu-isu semasa.
Saya berharap hubungan Malaysia dengan negara-negara luar akan bertambah erat dan kukuh.
Hanya melalui persaudaraan dan hubungan baik yang terjalin akan dapat memudahkan kerjasama ekonomi, pelaburan dan perdagangan yang akhirnya membawa manfaat kepada rakyat.

Seorang suri rumah datang ke meja saya tadi.
Sampaikan penghargaan atas perjuangan kita untuk rakyat mengeluarkan KWSP.
Beliau sendiri telah berjaya mendapat pengeluaran.
Keluarganya hidup susah. Gaji harian, ada anak-anak kecil yang perlu dijaga.
Saya buat apa yang saya boleh. Saya bantu setakat mana yang saya mampu.
Saya berharap ia sedikit sebanyak dapat menampung beban.
Masa Covid-19 ini ramai terjejas.
Saya doakan agar saudara-saudari semua terus dilindungi dan dimurahkan rezeki.

Terfikir saya...
Kenapa PKP boleh dibuat berulang kali, “Total” Lockdown boleh lanjut tapi moratorium automatik, diskaun bil elektrik, i-Sinar dan i-Lestari TAK boleh lanjut pula?

Ini di mana pula? Bila kejadian ini? Kenapa orang ramai termasuk kanak-kanak perlu bersesak dan beratur begitu panjang di tengah lockdown?
Rasanya orang yang duduk dalam rumah-rumah itu pun takut keluar rumah untuk membeli barang-barang keperluan.

Malam semalam saya berfikir kenapa kerajaan PN sengaja mencetuskan krisis perlembagaan dengan melawan Istana. 
Adakah negara dan Rakyat belum cukup susah dengan krisis kesihatan dan krisis ekonomi?
Adakah kerakusan kuasa begitu penting sehingga ianya mengatasi segala-galanya?
Apakah nasib Malaysiaku tercinta!

Bagi menyelesaikan masalah ladang durian haram di Raub, kerajaan Pahang telah mewujudkan sebuah syarikat tujuan khas (SPV).
SPV akan menghalalkan ladang-ladang tersebut dengan berpakat dan berkongsi keuntungan dengan pemilik-pemilik ladang yang telah lama menanam durian jenis di atas tanah kerajaan tanpa kebenaran.
Namun, pemilik-pemilik ladang mendakwa syarat dan levi yang dikenakan syarikat SPV pada mereka adalah berat sebelah dan terlalu tinggi.
Mereka mendakwa levi tahunan RM6,000 setiap ekar terlalu tinggi berbanding levi RM50 setiap ekar untuk ladang durian di atas tanah milik sendiri.
Mereka juga mengadu bahawa harga pembelian durian yang ditawarkan syarikat SPV kepada pemilik ladang sebanyak RM30 setiap kilogram untuk tahun 2021 dan 2022 adalah rendah berbanding harga pasaran sekarang yang didakwa RM45 setiap kg untuk durian Musang King gred A.
Peladang-peladang juga mendakwa setiap ekar boleh mengeluarkan 2,000 kg durian setahun yang bernilai RM90,000 dan ini bermakna mereka akan rugi sebanyak RM36,000 bagi setiap ekar (dalam bentuk levi dan harga pembelian lebih rendah berbanding harga pasaran) kepada syarikat SPV negeri Pahang.
Mereka kata ini tak adil kerana mereka hanya akan mendapat hasil penjualan RM54,000 setiap ekar dalam skim SPV ini berbanding RM90,000 setiap ekar jika diteruskan sebagai ladang haram di atas tanah kerajaan.
Mereka juga tak puas hati kerana permohonan untuk mendapat hak milik tanah ladang tersebut telah ditolak kerajaan Pahang.
Sebagai tanda protes, ada peladang-peladang yang telah menebang pokok-pokok durian yang sudah matang untuk serahkan kembali tanah kepada kerajaan negeri.
Video-video penebangan pokok berserta kata-kata kesat dalam bahasa Cina sedang tular dan kini digunakan pemimpin serta penyokong DAP untuk menghasut masyarakat Cina.
Menceroboh dan menanam secara haram di atas tanah milik kerajaan adalah salah.
Harapan mereka bahawa kerajaan negeri akan menyerahkan tanah tersebut kepada mereka hanya kerana mereka telah lama menduduki tanah itu juga adalah salah. Jika kerajaan negeri tunduk kepada permohonan mereka maka lagi ramai orang akan buat yang sama dan tidak sesiapa lagi yang akan menghormati tanah milik kerajaan.
Syarat tidak adil dari syarikat SPV kepada peladang juga salah.
Menebang pokok durian yang sudah matang juga adalah salah dan merugikan semua pihak termasuk diri sendiri.
Menyebar video-video yang mengandungi kata-kata kesat untuk menghasut masyarakat Cina sudah tentu salah.
Sebab itu, semua pihak perlu sabar dan berunding semula untuk mencari titik persetujuan.
Janganlah buat perkara yang merugikan semua pihak termasuk diri sendiri hanya kerana kemarahan seketika.
Pemimpin dan penyokong DAP juga perlu henti mengambil kesempatan isu ini untuk menghasut masyarakat Cina.

Ya Allah, tidak ada yang mudah, kecuali Engkau yang permudahkan.
Dan Engkau yang menjadikan segala kesedihan dan juga kesulitan.
Dan Engkau juga yang memberikan jalan memudahkan. 
Jika Engkau kehendaki, yang sukar akan menjadi mudah.
Kepada semua ahli parti UMNO, Selamat Bersidang.
Hidup UMNO. Hidup UMNO. Hidup UMNO!

Prinsip saya mudah.
Sekiranya nak buat sesuatu untuk mengatasi krisis, kita buat betul-betul. Bukan separuh masak. 
Supaya matlamat dicapai secepat mungin dan krisis tidak diheret berpanjangan.
PERLU ada hasil.
Jika perlu korban untuk kebaikan bersama, semua kena korban bersama untuk seketika. Bukan ada yang lepas tapi majoriti yang terkorban. 
PERLU adil.
Dan bantuan patut diberi awal pada kadar yang wajar dan realistik bagi meringankan beban golongan yang paling terjejas supaya mereka mampu menghadapi tempoh pengorbanan.
PERLU peka dan peduli dengan kesusahan Rakyat.
Susah faham ke ni? 
Sudah berpuluh kali saya pesan sejak bulan Januari lagi.

Logiknya amat mudah. 
Dengar betul-betul.
Jika bil api tiba-tiba naik melambung semasa PKP maksudnya mereka terpaksa duduk dalam rumah secara berpanjangan.
Jika terpaksa duduk dalam rumah, maksudnya mereka tak dapat keluar untuk kerja atau berniaga.
Maksudnya, beban bil elektrik naik pada ketika pendapatan sudah terjejas.
Sekiranya pendapatan kurang atau tiada, bagaimana pula bil elektrik yang naik mencanak tidak merupakan satu beban yang besar?

Berbulan lamanya, pihak sebelah sana ejek saya kenapa saya kritik kerajaan PN tetapi tidak tarik sokongan.
Seperti yang saya kata, saya orang parti dan saya ikut keputusan rasmi parti UMNO.
Kini parti UMNO sudah membuat keputusan rasmi.
Jadi jangan lagi kritik UMNO bahawa kita hipokrit. 
Kita buktikan tidak.
Bagi ahli parlimen UMNO dan BN yang masih menyokong Muhyiddin hari ini, ianya pendirian peribadi mereka - bukan lagi selari dengan pendirian rasmi parti.
Jangan dikaitkan lagi pendirian mereka dengan pendirian parti UMNO.
Dan sekiranya ianya pendirian peribadi masing-masing maka mereka akan tanggung akibatnya masing-masing.
Kita sudah sampai ke bulan Julai 2021. Tak sampai dua tahun lagi sudah PRU15. (Rakyat dapat apa sejak PRU14, ya?)
Jadi, paling lama dorang duduk seronok dalam jawatan masing-masing ialah 2 tahun maximum. Lepas itu, menjadi tanda tanya jika mereka masih ada masa depan dalam bidang politik.
Masa itu, Rakyat yang akan pilih siapa jadi ketua kerajaan dan ahli parlimen - bukan katak atau penderhaka.
Rakyat boleh menilai siapa dan parti mana yang lebih layak, lebih kompeten, lebih jujur, yang lebih ada track rekod untuk memulihkan, menyelamatkan dan membangun ekonomi serta negara selepas pandemik.
Rakyat tahu siapa yang bacul dan gila kuasa sehingga perlu melanggar Titah YDP Agong dan Raja-Raja serta mencabul demokrasi negara yang akhirnya menjahanamkan ekonomi dan Rakyat.
Rakyat akan ingat siapa yang buat kerja bodoh seperti mengulang langkah-langkah separuh masak berkali-kali yang terbukti gagal dan akhirnya membawa kepada ribuan pengorbanan nyawa secara sia-sia dan penderitaan memanjang tak terhingga pada Rakyat.
Siapakah yang belanja RM600 bilion duit negara tanpa apa-apa pencapaian ataupun hasil yang nyata walaupun mereka juga yang pernah fitnah dan menipu Rakyat bahawa negara sudah bankrap bawah Najib sehingga mereka perlu korek Tabung KWAN yang dibina masa Najib untuk membiayai sepenuhnya program vaksinasi yang akan menyelamatkan negara.
Rakyat sudah tentu ingat siapa di dalam kerajaan PN dan di luar yang pernah menabur janji-janji kencing masa PRU14 ataupun pernah buat benda bodoh seperti turun ke Jalan Raya untuk tuntut mansuh PTPN atau menghasut Rakyat buang GST lalu mengaku sebenarnya GST ini adalah satu benda baik yang mampu menyelamatkan ekonomi dan mengawal harga barang pada masa krisis.
Dan Rakyat juga akan tertanya-tanya masa itu kenapa ahli parlimen yang lompat ke kerajaan tiba-tiba kes rasuahnya tergugur seperit kes rasuah RM78 juta bekas menteri PH yang melompat ataupun video yang amat jelas menjadi tak HD.
Ya, kawan-kawan. Kalau niat ialah untuk dilepaskan kes, perlu membodek kerajaan - bukan melawan kerajaan.
Pendek kata, yang akhirnya akan tentukan siapa ketua kerajaan dan ahli parlimen dalam tempoh setahun dua sahaja adalah Rakyat - bukan katak atau SD.
Siapa ketua parti UMNO dan BN juga bukan ditentukan oleh berapa SD kamu berjaya kumpul tetapi melalui pemilihan parti yang sudah sampai tempohnya tetapi dihalang oleh MKN untuk dilaksanakan pada tempoh PKP.
Ahli-ahli UMNO yang akan memilih dan mereka akan tahu siapa yang kecut, sorok dan membisu serta siapa yang berani tampil ke depan untuk melawan dan mempertahankan parti tiap-tiap hari dalam tempoh UMNO paling susah dan terancam selepas PRU14.
Ahli-ahli UMNO juga akan ingat siapa menteri serta ahli parlimen UMNO dan BN yang lebih mementingkan jawatan kerajaan sendiri, siapa yang membantu pihak kerajaan memperlekehkan titah Raja-Raja atau lebih mempertahankan pemimpin parti lain berbanding parti sendiri tetapi membuta mata kepada kegagalan bersambung kegagalan kerajaan untuk membantu Rakyat dalam zaman pandemik.
Ahli-ahli UMNO juga akan ingat dan akan membuat kesimpulan sendiri untuk rakaman audio "scheme of things" PM8 yang terang-terang kata ahli-ahli UMNO boleh disogok dengan tawaran jawatan menteri dan GLC.

Usaha, ketabahan, kesabaran dan pengorbanan Frontliner yang tidak mengenal penat lelah untuk misi menyelamatkan kita tidak akan kami dan Najib lupa buat selama-lamanya.
Wira negara sebenar. Salute.

Jika kerajaan sanggup memerlukan jutaan Rakyat beratur di pejabat-pejabat KWSP seluruh negara untuk serah dokumen bukti bagi pengeluaran i-Sinar pada masa Covid menular maka tiada masalah bagi Rakyat beratur untuk mengundi di PRU.
Kan?
Boleh benarkan Rakyat rentas negeri sesuka hati untuk melancong dan suruh jutaan orang beratur panjang di KWSP untuk serah pelbagai dokumen bukti pada masa kes Covid sudah cecah 100k tapi PRK/PRU tak boleh pulak?
Sebab itu, hapuskan sahaja kriteria@syarat pengeluaran i-Sinar.
Apa cerita Makcik yang pendapatannya RM2,000 sebulan turun 20% dikatakan tidak terjejas dan tidak layak tetapi manager yang gajinya RM10,000 sebulan turun 30% dianggap terjejas pula dan boleh membuat pengeluaran tanpa syarat dan tanpa dokumen bukti?
Buat macam i-Lestari Daftar online dan siapa yang memohon diluluskan secara automatik.

Ahhh sedih hati saya baca ni.
Semoga tabah menghadapi dugaan ini.
Guys korang semua ada apa-apa kesusahan, ingatlah.
Boleh kongsi di sini dengan saya dan kawan-kawan semua.
Di FB saya ini, saya lihat ramai sudi bantu sesama kawan-kawan sini dapatkan kerja, bantu membantu juga.
Kita semua 1Malaysia, kita bersaudara.
Ramai menghadapi tekanan kewangan dan juga mental. Saya amat bimbang dengan situasi semasa ini.
Saya difahamkan ada pemimpin UMNO Johor telah menyampaikan bantuan kepada yang terjejas.
UMNO di setiap negeri, bahagian dan cawangan juga bersiap sedia sentiasa bantu rakyat.
Kita bantu ikut apa yang mampu.
UMNO ditubuhkan oleh rakyat akar umbi.
UMNO dimiliki rakyat akar umbi selamanya.
UMNO beri dan hulurkan apa yang kami ada.

Antara berita gempar sejak dua minggu lalu yang kurang mendapat perhatian media arus perdana atau perhatian dari kerajaan PN.
Ketua Hakim Negara membuat laporan polis setelah tersebarnya mesej-mesej WhatsApp yang disyaki dari peguam kepada anak guam syarikat asing besar mendakwa boleh mengatur keputusan mahkamah yang kaitkan dua peguam kanan termasuk peguam paling dekat dengan PM8.
Presiden Badan Peguam Malaysia juga mengeluarkan kenyataaan dengan berkata laporan itu menunjukkan keputusan badan kehakiman boleh dipengaruhi pihak tertentu.

Semalam, Menteri Kewangan PN mengaku pakej bantuan PERMERKASA+ adalah sedikit sahaja sebab kerajaan tak ada duit selepas hasil kerajaan turun akibat PKP demi PKP yang tak sudah-sudah?
Jadi, siapa suruh korang buat Darurat untuk gantung demokrasi sehingga pelabur tak masuk dan hasil kerajaan semakin berkurang?
Malaysia satu-satunya sahaja di dunia yang buat darurat untuk gantung demokrasi dengan alasan nak lawan Covid. 
Paling gagal ialah, dengan kuasa penuh darurat dan kuasa berbelanja sesuka hati selama 5 bulan, keadaan Covid menjadi 6 kali lebih parah.
Siapa suruh korang tak buat PKP 2.0 dengan lockdown betul-betul seperti didesak saya berulang-kali semasa kerajaan masih ada duit dan Rakyat masih terima duit i-Sinar dan i-Lestari?
Kamu tak nampak ke bahawa negara-negara lain yang tegas dengan Lockdown seperti Australia dan China "booming"  ketika ini tapi kita pulak kena "ikat perut".
Menteri Kewangan PN juga kata hasil kerajaan turun sebab GST sudah tiada. Jadi, ruang untuk bantu Rakyat pada masa terdesak menjadi sempit. 
Eh.. siapakah individu-individu yang beria-ria turun ke jalanraya untuk menipu Rakyat yang akhirnya mansuhkan GST?
Mereka sudah jadi ketua-ketua kerajaan PN sekarang, kan?
Akhirnya, Guan En.... maaf., Tengku Zafrul kata kerajaan tak ada duit sebab kena bayar hutang 1MDB sebanyak RM40 bilion.
(paling pelik ialah hutang 1MDB turun semula ke RM40b selepas dia kata RM50b beberapa hari dulu walaupun ianya sebenarnya RM32.2 bilion. Bertukar-tukar mengikut keadaan semasa ye?)
Tapi, wang RM35.3 bilion setakat ini yang dikembalikan berkait 1MDB, kamu tak nak sebut?
Kenapa pula tak guna dana RM35.3 bilion diterima setakat ini sahaja untuk melangsaikan sepenuhnya hutang RM32.2 bilion 1MDB dengan serta-merta supaya alasan ini tidak boleh lagi digunakan pada masa depan?
Aset-aset 1MDB dan penjimatan dari penyelesaian perjanjian IPP berat sebelah ketinggalan PM4 oleh 1MDB yang bernilai cecah RM150 bilion, kamu tak mahu sebut?
Wang sebanyak RM600 bilion dari kekayaan ditinggalkan kerajaan BN dahulu yang dibelanjakan oleh kerajaan PN seperti diakui PM8, kamu lupa?
Dana diperolehi kerajaan melebihi RM120 bilion melalui pinjaman baru, penjualan aset dan menghakis tabung KWAN ketinggalan BN dalam 5 bulan pertama tahun 2021 ini sahaja, kamu lupa?
Sikit-sikit salah 1MDB pulak. Sebiji dengan menteri salah titik perpuluhan dahulu.
Malah, KESELURUHAN dana RM5 bilion yang kerajaan PN korek dari Tabung KWAN untuk membiayai program vaksinasi Covid yang akan menyelematkan negara juga dibina oleh kerajaan BN apabila nilai tabung KWAN meningkat dari RM4 bilion masa saya jadi PM ke RM17 bilion semasa PRU14.
Korang faham, tak?

Boss KWSP menjelaskan kenapa kerajaan kurang berminat dengan pengeluaran wang pencarum dari KWSP pada masa krisis Covid :
Nombor 1. "KWSP akan terpaksa jual aset."
Komen saya: 
Seperti yang saya telah jawab dalam parlimen, aset yang perlu dijual KWSP cuma bon pinjaman kerajaan dengan kadar faedah tetap yang dipegang KWSP. Biasanya bon kerajaan ini membayar faedah antara 2% hingga 4% setahun. 
Sebanyak 50% daripada jumlah aset RM940 bilion KWSP adalah dari kelas aset bon pinjaman ini. BNM boleh mengambil peranan untuk membeli sebahagian daripada bon kerajaan dipegang KWSP ini untuk mengurangkan impak kepada pasaran bon tempatan akibat penjualan oleh KWSP. 
Seterusnya, BNM boleh jual semula bon ini ke pasaran bon tempatan secara bertingkat jika BNM tidak mahu pegangnya untuk tempoh yang lama. 
Ataupun dijual balik kepada KWSP secara berperingkat sebab jumlah aset KWSP meningkat setiap bulan apabila majikan dan pekerja membuat caruman bulanan.
Kita tak suruh KWSP jual saham atau jual hartanah milik mereka pada harga murah. Cuma jual sebahagian daripada bon pinjaman kerajaan secara sementara untuk membayar mereka yang mahu keluarkan wang dari KWSP untuk menghadapi krisis. Yang dia nak jual aset tu dah kenapa?
Nombor 2: "KWSP akan hilang peluang untuk melabur apabila wang dikeluarkan.”
Komen saya: KWSP perlu pertimbangkan kepentingan siapa yang lebih utama.
Ahi KWSP yang sedang lemas dan perlu dana lump sum untuk menyelesaikan masalah pada masa krisis Covid atau kehilangan KWSP untuk melabur? 
Namun pada saya, kesejahteraan dan kelangsungan hidup ahli KWSP dan keluarga mereka merupakan pelaburan paling kritikal pada saat ini.

Akar umbi UMNO Bahagian seluruh negara sudah bersuara.
Ada pendapat dan usul menolak untuk bersama PPBM.
Pucuk pimpinan parti tidak boleh ambil mudah usul bahagian-bahagian.
Pekan juga tolak dan membuat pilihan memartabatkan perjuangan Muafakat Nasional.
Banyak isu rakyat yang kita terpaksa suarakan dan perjuangkan.
Sungguhpun kita dalam kerajaan tetapi keputusan di tangan lain.
Jika hak dan keperluan rakyat terabai, saya tidak akan berdiam diri.
Saya akan lawan.
Saya yakin UMNO dan BN juga akan bangkit.
Ingatlah bahawa UMNO dan BN lahir berkembang kerana rakyat dan akar umbi.
Kita sebuah perjuangan rakyat.

Hari ini, ada bekas hakim yang keluarkan kenyataan bahawa ianya salah bagi Perdana Menteri untuk campur tangan dalam pelantikan hakim-hakim negara.
Bahawa pelantikan hakim-hakim perlu hanya di bawah kuasa Suruhanjaya Pelantikan Kehakiman (JAC) tanpa campur tangan pihak lain termasuk PM.
Saya setuju dengan kenyataan bekas hakim ini.
Tapi, kenapa pula bekas hakim ini membisu apabila Tommy Thomas mendedahkan dalam buku dia bahawa Tommy dan PM7 yang berperanan memilih dan melantik hakim-hakim negara pada zaman pemerintahan PH?
Memandangkan amaran tegas dia hari ini, adakah bekas hakim ini bersetuju bahawa RCI perlu dilaksanakan segera untuk menyiasat campur tangan PM7 dan peguam negara dalam sistem perundangan negara seperti didedahkan buku Tommy Thomas?

Perbicaraan rayuan kes SRC saya bermula hari ini.
Mahkamah diberitahu bahawa hakim yang tiada pengalaman kes jenayah pada peringkat mahkamah tinggi telah ditukar dan diganti dengan hakim yang dipindahkan dari mahkamah sivil  setelah perbicaraan kes bermula.
"Shafee berkata hakim besar Malaya ketika itu, menjawab suratnya, berkata ia pemindahan rutin."
Sebab itu, peguambela saya menunjukkan bahawa ada 307 perkara di mana hakim mahkamah tinggi telah terkhilaf semasa menjatuhkan hukuman terhadap saya.
Peguambela saya juga memberitahu mahkamah hari ini bahawa hakim mahkamah tinggi telah memasukkan beberapa sebab lain kenapa saya diperintah membela diri yang tidak disebut dalam perbicaraan.
“Ini sangat tidak wajar dan prejudis terhadap tertuduh,” katanya, dan menambah ini satu kekhilafan yang serius.

Sehingga kini, tiada seorang pemimpin DAP pernah mengecam atau memberi sebarang komen tentang buku Tommy Thomas walaupun ianya menjadi antara isu paling hangat negara ketika ini.
Kit Siang tak mahu komen ke atas pendedahan Tommy bahawa dia sudah dapat persetujuan dari DAP sejak tahun 2013 untuk dilantik peguam negara bila DAP jadi kerajaan?
Selepas Tommy dilantik, kes anak Kit Siang dan rata-rata kes pemimpin PH digugurkan manakala rata-rata pemimpin UMNO didakwa.
Kit Siang juga tak mahu komen ke atas pendedahan Tommy bahawa Tommy dan Tun Mahathir campur tangan dalam perlantikan jawatan tertinggi hakim-hakim (muka surat 342-343 buku Tommy) walaupun ianya sepatutnya dibuat melalui Suruhanjaya Pelantikan Kehakiman (JAC).
Kit Siang dari dulu-dulu sudah sokong Richard Malanjum untuk menjadi Ketua Hakim Negara.
Lalu Richard dilantik Ketua Hakim Negara. Dalam minggu pertama dia menjawat, hakim kes SRC saya pula diganti dengan hakim baru walaupun perbicaraan sudah berjalan.
Hakim baru tersebut pula cuma dilantik hakim mahkamah tinggi sivil pada tahun sebelumnya - bermakna dia hanya ada pengalaman setahun dalam kes sivil dan langsung tiada pengalaman kes jenayah. 
Dia dipindah dari mahkamah sivil seminggu selepas Richard dilantik Ketua Hakim Negara untuk mengganti hakim kes SRC saya.
Richard sempat menjawat selama 9 bulan sahaja sebelum bersara wajib. Lepas itu dia dilantik pengerusi Berjaya Land milik kawan paling rapat Tun Mahathir dan juga berkempen bersama atas pentas dengan Guan Eng di PRN Sabah.
Kedua-dua ini adalah pendedahan yang amat serious. Kenapa pula Kit Siang dan DAP langsung tiada apa-apa komen untuk buku Tommy?

"Seorang ahli ekonomi menyokong seruan untuk menubuhkan satu suruhanjaya siasatan diraja mengenai kebebasan dan integriti badan kehakiman kerana ia mempunyai impak terhadap pelaburan dan ekonomi.
Persoalan mengenai integriti dan kebebasan kehakiman di negara ini timbul berikutan pendedahan bekas peguam negara Tommy Thomas dalam bukunya. Pemuda Umno menyeru satu inkuiri dibuat terhadap buku itu dan mengenai kebebasan kehakiman."
Elok juga untuk buat RCI ini sebab saya pun nak tahu bagaimana seorang yang disuruh Kit Siang untuk dilantik Ketua Hakim Negara sejak tahun 2017 tiba-tiba dilantik Ketua Hakim Negara baru selepas PRU14.
Dan dalam minggu pertama Ketua Hakim Negara baru tersebut bertugas, hakim dalam kes saya tiba-tiba ditukar dan diganti selepas perbicaraan bermula dengan hakim yang dipindah dari mahkamah sivil yang tiada sebarang pengalaman kes jenayah.
Lalu hakim yang baru dilantik hakim mahkamah tinggi sivil pada tahun 2017 membicara kes jenayah yang paling tinggi profil dalam Malaysia walaupun tidak pernah membicara apa-apa kes jenayah.
Ketua Hakim Negara pilihan Kit Siang itu pula hanya menjawat selama 9 bulan sebelum bersara dan dilantik menjadi pengerusi Berjaya Land milik kawan paling rapat Tun Mahathir.
Lepas itu pula, bekas Ketua Hakim Negara tersebut berkempen di atas pentas dengan anak Kit Siang di PRN Sabah.

Satu tempoh yang mencabar dan ujian yang berat buat saya dan keluarga.
Hari ini hari terakhir perbicaraan rayuan kes mahkamah saya.
Terima kasih kepada semua yang telah membantu.
Semoga keadilan akan timbul dan saya dapat membersihkan nama saya.

